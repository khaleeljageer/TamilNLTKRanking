தென்னிந்திய கலாச்சாரத்தின் பலவண்ணச்‌ சித்திரம்: பன்முகத்தன்மை குறித்தான ஆய்வு நோக்கு
தமிழ்நாடு, கேரளா, கர்நாடகா, ஆந்திரப் பிரதேசம், மற்றும் தெலுங்கானா ஆகிய மாநிலங்களை உள்ளடக்கியது தென்னிந்தியா.‌ இது கலாச்சார செழுமையும் பன்முகத்தன்மையும் கொண்ட பகுதியாகும். "தென்னிந்திய கலாச்சாரம்" என்ற பொதுவான சொற்களால் வகைப்படுத்தப்பட்டாலும், ஒவ்வொரு மாநிலமும் தனித்துவ பாரம்பரியங்கள், மொழிகள், உணவு முறைகள், மற்றும் வழக்கங்களைக் கொண்டுள்ளன. இக்கட்டுரையானது, தென்னிந்திய கலாச்சாரத்தின் சாரமாக‌ அமைந்த அதன் துடிப்பான பாரம்பரியத்திற்கும், நவீன மரபுகளுக்கும் இடையிலான ஒற்றுமைகளையும், ஆர்வமூட்டும் வேறுபாடுகளையும் ஆராய்கிறது.
மொழி: மொழியியல் நிலப்பரப்பு
மொழிகளில் அடிப்படையிலான வேறுபாடு தென்னிந்தியாவில் மிகத் தெளிவாக நிலவுகிறது.   தென்னிந்திய மொழிகள்‌ எல்லாமே திராவிட மொழிக் குடும்பத்தைச் சேர்ந்தவை என்றாலும், அவை தனித்துவமும், புரிந்துகொள்ள முடியாத அளவுக்கு வேறுபாடும் கொண்டவை.
- தமிழ்நாட்டில் தமிழ் மொழி பேசப்படுகிறது, தமிழ் உலகின் மிகப் பழமையான செம்மொழிகளில் ஒன்றாகும்
- கேரளத்தின் மொழி மலையாளம், இது அதன் சிக்கலான எழுத்து முறைக்கு பெயர் பெற்றது
- கர்நாடகாவின் முதன்மை மொழி கன்னடம், செழுமையான இலக்கிய மரபுடன் கூடியது
- தெலுங்கு ஆந்திரப் பிரதேசம் மற்றும் தெலுங்கானா ஆகிய இரண்டு மாநிலங்களில் பேசப்படுகிறது
மொழி அடிப்படையிலான இவ்வேறுபாடுகள் அவற்றின் தகவல் தொடர்பு என்ற பண்பிற்கும் அப்பாற்பட்டவை; அவை ஒவ்வொரு மாநிலத்திலும் நிலவும் இலக்கியம், இசை, மற்றும் சிந்தனை முறைகளை வடிவமைக்கின்றன. உதாரணமாக, தமிழின் கவிதை தனித்துவமான யாப்பு அமைப்புகளைப் பின்பற்றுகிறது.‌ அதே வேளையில் மலையாள மொழியானது அதன் சொற்சுவைக்குப் புகழ் பெற்றது.
உணவு: பல்சுவை விருந்து
தென்னிந்திய உணவை ஒரே போல் கருதுவது தவறாகும்.  ஒவ்வொரு மாநிலமும் தனித்துவமான உணவு அனுபவத்தை தருகிறது:
- தமிழ்நாட்டில் புளியன் பழத்தை பயன்படுத்தி சமைக்கும் உணவுகளுக்கும், கறிவேப்பிலை பயன்பாட்டிற்கும் பிரசித்தி பெற்றது.
- கேரளா உணவு முறை தேங்காய் அடிப்படையிலான குழம்புகள் மற்றும் கடல் உணவு வகைகளால் சிறப்புப் பெற்றுள்ளது.  (பரோட்டா பீப்??????)
- கர்நாடக மாநிலத்தில் சிறுதானிய அடிப்படையிலான உணவுகளையும் காரமான குழம்புகளையும் வழங்குகிறது
- ஆந்திரப் பிரதேசம் மற்றும் தெலுங்கானா அதிக காரமான உணவுகளுக்கும், தனித்துவமான ஊறுகாய்களுக்கும் பெயர் பெற்றவை
தோசை மற்றும் இட்லி போன்ற அடிப்படை உணவுகளின் தயாரிப்பு முறைகளும் கூட மாநிலங்களுக்கு இடையே அவற்றின் தயாரிப்பு‌ முறை மற்றும் (சட்டினி சாம்பார் போன்ற) துணை உணவுகளில் வேறுபடுகின்றன. உதாரணமாக, கர்நாடகாவில் புகழ்பெற்ற மொறுமொறுப்பான மைசூர் மசாலா தோசை, தமிழ்நாட்டின் மெத்தென்ற மற்றும் தடிமனான கல் தோசையிலிருந்து குறிப்பிடத்தக்க அளவு வேறுபடுகிறது.
பாரம்பரிய உடை: ஆடையும் அலங்காரமும்
புடவை தென்னிந்தியா முழுவதும் பொதுவானதாக இருந்தாலும், அதன் உடுத்தும் பாணியுன், வடிவமைப்பு அம்சங்களும் வேறுபடுகின்றன:
- தமிழ்நாட்டில் பிராமண பெண்கள் மடிசார் பாணியில் புடவை உடுத்த விரும்புவர்.
- கேரளா அதன் தூய வெள்ளை நிறமும், தங்க சரிகையும் கொண்ட புடவைகளுக்கு பெயர் பெற்றது
- கர்நாடகாவின் இல்கல் / மைசூர் பட்டுப் புடவைகள் தனித்துவமான நெசவு முறைகளில் உருவாகின்றன.
- ஆந்திரப் பிரதேசமும், தெலுங்கானாவும் நுணுக்கமான போச்சம்பள்ளி மற்றும் கட்வால் புடவைகளுக்கு பெயர் பெற்றவை.
ஆண்களுக்கான பாரம்பரிய உடையும் வேறுபடுகிறது. வேட்டி பொதுவானதாக இருந்தாலும், அதன் நீளம் மற்றும் உடுத்தும் பாணி வேறுபடுகிறது. கேரளாவில், ஆண்கள் பெரும்பாலும் முண்டு அணிகிறார்கள், இது வேட்டியைப் போன்ற வெள்ளை ஆடையாகும், ஆனால் வித்தியாசமாக அணியப்படுகிறது.
திருவிழாக்கள்: கொண்டாட்டமான பன்முக வெளிப்பாடு
ஒவ்வொரு தென்னிந்திய மாநிலமும் அதன் கலாச்சார பண்புகளை பிரதிபலிக்கும் தனித்துவமான திருவிழாக்களைக் கொண்டுள்ளது:
- தமிழ்நாட்டில் பொங்கல் எனும் அறுவடைத் திருவ, மிகுந்த உற்சாகத்துடன் கொண்டாடப்படுகிறது.
- கேரளாவின் ஓணம்,‌ பல்வகை உணவு விருந்தும், படகுப் போட்டிகளையும் கொண்ட பத்து நாட்கள் கொண்டாட்டமாகும்
- கர்நாடகாவின் மைசூரில் கொண்டாடப்படும் தசரா விரிவான ஊர்வலங்களுடன் கூடிய அரச விழாவாகும்
- ஆந்திரப் பிரதேசம் மற்றும் தெலுங்கானா மாநிலங்கள் பதுகம்மா என்ற பூக்கள் திருவிழாவைக் கொண்டாடுகின்றன.
தீபாவளி போன்ற சில திருவிழாக்கள் தென்னிந்தியா முழுவதும் கொண்டாடப்பட்டாலும், அதன் தொடர்புடைய பழக்க வழக்கங்களும், சடங்குகளும்  மாநிலத்திற்கு மாநிலம் பெரும்பாலும் வேறுபடுகின்றன.
முடிவுரை
தென்னிந்தியாவில் நிலவும் பன்முகத்தன்மை கொண்ட கலாச்சாரம், இப்பகுதியின் செழுமையான வரலாற்றுக்கும், தனித்துவமான பரிமாணங்களுக்கு‌ம் அடையாளமாக  விளங்குகிறது. சிந்தனை முறைகளை வடிவமைக்கும் மொழிகளில் தொடங்கி பல்வேறு சுவைகளை வழங்கும் உணவு முறைகள், மாறுபட்ட கதைகளை சொல்லும் கலை வடிவங்கள்‌, மாறுபட்ட உலகக் கண்ணோட்டங்களை பிரதிபலிக்கும் சமூக பழக்க வழக்கங்கள் வரையிலும், ஒட்டுமொத்த தென்னிந்தியாவும் ஒரே மாதிரியானது அல்ல.
இந்த பன்முகத்தன்மையானது, கல்விப்புலத்தில் ஆர்வம் தருகிற விஷயம் மட்டும் அல்ல; அரசியல் முதல் வணிகம் வரையிலான உண்மையான தாக்கங்களைக் கொண்டுள்ளது. இந்த கலாச்சார நுணுக்கங்களைப் புரிந்துகொள்வது, இப்பிராந்தியத்துடன் அர்த்தமுள்ள முறையில் உறவுகொள்ள விரும்பும் எல்லோருக்குமே முக்கியமானது.
இந்தியாவின் பொருளாதார மற்றும் கலாச்சார நிலப்பரப்பில் முக்கிய பங்கினை தென்னிந்தியா வகுத்துக் கொண்டிருக்கிறது. ‌எனவே அதன்  பன்முகத்தன்மையை பாராட்டுவது கூடுதல் முக்கியமாகிறது. இந்தியாவில் நிலவும் அசாதாரணமான பன்முக‌ இயல்புக்குள் நிலவக்கூடிய ஒற்றுமையிலேயே இந்தியா தன் வலிமையை பெறுகிறது, ஒரே மாதிரியான ஒற்றைத்தன்மையால் வலிமை ஏதும் அது பெறவில்லை.